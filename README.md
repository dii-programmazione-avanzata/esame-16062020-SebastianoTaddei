# TPA 2020 - Corso di Laurea Universitario
Questa repository contiene il testo dell'esame del corso "Tecniche di Programmazione Avanzata" del Dipartimento di Ingegneria Industriale, anno accademico 2019/2020.

#### Comunicazione per il professore
Inserisci qui eventuali comunicazioni (brevi!) per il professore, come ad esempio:
* Non sono riuscito a finire l'implementazione completa del compito, allego il progetto di quanto fatto. Aggiungo che vari controlli sarebbero potuti essere implementati, la struct aula si è rivelata più complessa del previsto, sarebbe meglio creare una classe. Per la parte di controllo sarebbe possibile implementarli con la stessa ideologia usata, ma purtroppo avendo proseguito con la idea iniziale non ho fatto in tempo. Un approccio migliore sarebbe stato creare una classe che si sarebbe occupata di ricerca e controllo.

# Descrizione dell'esercizio
L'esercizio consiste nella progettazione e nell'implementazione di un software C++ per la gestione di un corso di laurea. Il software deve essere scritto mediante il paradigma di programmazione ad oggetti, quindi utilizzando (ove possibile) classi, ereditarietà, incapsulamento e polimorfismo (anche se in questo specifico esame potrebbe risultare difficile utilizzare il polimorfismo). Nessun codice di partenza è fornito. Lo studente deve occuparsi sia della progettazione che dell'implementazione. Si consiglia di sottomettere anche il progetto del software, soprattutto se l'implementazione dovesse essere incompleta (ad esempio per mancanza di tempo). Il progetto sarà tenuto in conto nella valutazione finale. Formati accettabili per il progetto sono formati visuali (come pdf o jpeg) o formati testuali semplici (come txt o rtf). Idealmente l'implementazione dovrebbe includere anche una serie di test per verificare il corretto funzionamento del codice scritto.

## Dati
Il software deve permettere la memorizzazione e l'elaborazione di dati relativa alla programmazione didattica di un corso di laurea universitario. I dati da immagazzinare sono:
* i corsi erogati ogni anno 
* i docenti che insegnano ogni corso
* gli studenti iscritti ad ogni corso
* le aule, i giorni, e gli orari delle lezioni di ogni corso

Ogni studente ha un nome, un cognome, una matricola.
Ogni docente ha un nome, un cognome, una matricola.
Ogni corso ha un docente, una lista di studenti, una lista di lezioni, un anno (a scelta tra 1, 2 o 3).
Ogni lezione è associata ad un corso, una data, un’ora di inizio, una durata, un’aula.
Ogni aula ha un ID, un numero di posti.

## Funzionalità
Il software deve implementare diverse funzionalità.

### Funzionalità di ricerca
Le funzionalità più semplici sono quelle di ricerca di informazioni. L'implementazione corretta di queste funzionalità è sufficiente per il superamento dell'esame:
* mostrare i corsi insegnati da un docente.
* mostrare i corsi insegnati in un’aula.
* mostrare i docenti che insegnano un corso.
* mostrare le aule associate ad un corso.
* visualizzare tutti i corsi, mostrando tutte le informazioni, compresi docente ed aula.

### Funzionalità di controllo
Queste funzionalità sono più complesse di quelle di ricerca, in quanto richiedono l'elaborazione dei dati memorizzati per verificare la coerenza del programma didattico:
* verificare che il numero di posti in aula sia sufficiente per le lezioni previste.
* verificare che non ci siano sovrapposizioni temporali tra lezioni di corsi dello stesso anno.

### Informazioni Extra
* Il C++ eredita struct e funzioni per gestire date ed orari dal C, che si trovano nell'header file `ctime`. Chi vuole può usarli, anche se l'approccio consigliato è quello di implementare voi stessi una o più classi per gestire date ed orari.
* la gestione delle liste di elementi può essere implementate tramite array dinamici (quindi utilizzando gli operatori new e delete) oppure mediante `std::vector`. La prima soluzione sarà premiata in termini di punteggio data la sua maggiore difficoltà. 
* Qualsiasi aspetto non sia esplicitamente specificato nella descrizione dell'esercizio è lasciato alla libera interpretazione dello studente. Scelte più realistiche che portano a software più complesso saranno chiaramente premiata in fase di valutazione.

# Dati di esempio
### Studenti
* Silvio Pagnotto
* Albino Sabbatini
* Donata Milanesi
* Gerolamo Pinto
* Maria Sal

### Docenti
* Gabriella Dellucci
* Fabrizia Piccio

### Corso "Informatica"
* Docente: Gabriella Dellucci
* Anno: 1
* Studenti:
  * Silvio Pagnotto
  * Albino Sabbatini
  * Donata Milanesi
  * Gerolamo Pinto
* Lezioni
  * 15/09/2020, 10:00-12:00, aula B102
  * 17/09/2020, 14:00-15:00, aula B101
  * 20/09/2020, 10:00-12:00, aula B102
  * 25/09/2020, 14:00-16:00, aula B101

### Corso "Elettronica"
* Docente: Fabrizia Piccio
* Anno: 1
* Studenti
  * Silvio Pagnotto
  * Albino Sabbatini
  * Maria Sal
  * Gerolamo Pinto
* Lezioni
  * 15/09/2020, 14:00-15:00, aula B102
  * 17/09/2020, 15:00-16:00, aula B101
  * 20/09/2020, 11:00-13:00, aula B102
  * 25/09/2020, 14:00-16:00, aula B102
